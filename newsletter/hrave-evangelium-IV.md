# Pravé evangelium dle Janů #4

Milé a milí,

pokud jste byli nervózní, že vám včera nedorazilo naše laické evangelium, už nemusíte. Je tu!

Letní škola news: v posledním týdnu jsme byli na kafi s některými hosty (abychom zjistili, jestli jsou pro vás dost dobří). Jsou skvělí, můžete se těšit třeba na půlden, kdy si vyhrajete s vývojem vlastní (počítačové) hry. Všichni hosti taky zůstanou přes noc, tak se na vás těší!

Hypotetického sobotního hosta jsme naopak odvolali, protože sobota je poslední den, a tedy večírek. Zůstanete, doufáme.

Honzové.

***

...mezitím na internetu...

- Jukněte, [**jak migrují ptáci**](https://www.nationalgeographic.com/magazine/2018/03/bird-migration-interactive-maps/). Krásné mapy, ptačí zpěv, napínavé!

- [**Fascinující divnografy**](https://xeno.graphics/), které asi nikdy nepoužijete, ale můžete se pokochat divnem: scatterplot z koláčových grafů, časová křivka (místo časové osy), dvojitý vodopádový graf, atdatdatd.

![](https://xeno.graphics/wp-content/uploads/2018/04/pcp-768x448.png)

- Jaká mapa nejlépe ukazuje výsledky amerických prezidentských voleb? **V New York Times [vyzkoušeli všechny](https://www.nytimes.com/interactive/2016/11/01/upshot/many-ways-to-map-election-results.html?_r=0).**

- Čerstvě: **mapa Spojených států [podle barvy kůže a rasové diverzity](https://www.washingtonpost.com/graphics/2018/national/segregation-us-cities/?noredirect=on&utm_term=.46540d350b0e)**.

- Ještě jednou ze Spojených států, holt tam má datová/grafická/interaktivní žurnalistika bohatější život než v Evropě. Analýza sociálních sítí nad twitterovými účty před dvěma lety **[elegantně vysvětlila](https://news.vice.com/en_us/article/d3xamx/journalists-and-trump-voters-live-in-separate-online-bubbles-mit-analysis-shows), že voliči Trumpa a Clinton spolu nemluví**, mají jiná témata a jiné zdroje informací.

***

Komu to nestačilo, suplement: **Our Machines Now Have Knowledge We’ll Never Understand**, [píše Wired](https://www.wired.com/story/our-machines-now-have-knowledge-well-never-understand). Weird. Jeden z nejtěžších článků, co jsem kdy četl. Náročný na pozornost, na pochopení, na přijetí. Long story short: Dosud věda pracovala s teoriemi a rovnicemi, které stvořil člověk a jsou pro člověka pochopitelné. Strojové učení vytváří modely, které jsou ověřitelné, replikovatelné, posunují vědu dál — ale nevíme, co znamenají. \_&\*%%{)^$!