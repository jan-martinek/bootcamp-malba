# Hravé evangelium II.

Milé kolegyně, milí kolegové,

Je středa, šleme vám tedy další evangelium.

Tentokrát vám prozradíme, jací hosti vás budou po večerech obveselovat. Seznam ještě není definitivní, ale blíží se tomu.

Pokud budete mít jakýkoli dotaz, tak ani tento týden neváhejte odepsat. Rádi vám odpovíme, abychom měli nulovou vkrabici.

Honza a Honza, lektoři

***

## Hosté:

[**Honza Cibulka**](https://twitter.com/jancibulka?lang=cs), datový novinář z ČRo, bude povídat o něčem z množiny {tvorba online map, historky o získávání dat od státní správy, hnízdění ptáků}. Nedokážeme předem říct, o čem to bude, ale bude to hodně nahlas a bude to stát za to.

[**Honza Pospíšil**](https://twitter.com/korel_cz/status/777900872437207041), programátor mnoha profesí, vás naučí pracovat s databázemi, dotazovacím jazykem SQL a vůbec přemýšlet nad uspořádáváním. Možná to zní nudně. Ale je to člověk, jehož nejmilejší kniha je [Přehlížené drobné zapomenuté industriální stopy v krajině a sídlech](https://cupress.cuni.cz/ink2_ext/index.jsp?include=podrobnosti&id=361515). Dokáže najít dobrodružství úplně ve všem. Proslavil se [pěstováním zeleniny na vlastní babičce](http://www.blesk.cz/clanek/zpravy-udalosti/195906/neuveritelne-farmareni-zeleninu-pestuje-na-hrobe-prarodicu.html).

[**Jirka Zlatohlávek alias Gekon**](http://www.munimedia.cz/prispevek/hra-ma-primet-hrace-aby-vic-zacali-premyslet-o-svobode-rika-jiri-zlatohlavek-5618/) je herní a UX designér, organizátor larpů a tak. Bude mluvit o [newsgames](https://ig.ft.com/uber-game/), gamifikaci -- prostě kdy místo vyprávění nechat čtenáře zažívat věci.

[**Vít Baisa**](https://nlp.fi.muni.cz/~xbaisa/#Vít%20Baisa) z Centra zpracování přirozeného jazyka na FI MU vám ukáže, co všechno se dá hledat v textu. Má taky superschopnost analyzovat texty písniček i [notové zápisy](https://theses.cz/id/0b0tr0/?furl=%2Fid%2F0b0tr0%2F;so=nx;lang=en), takže pak budete umět věci jako [najít nejsmutnější písničku Radiohead](https://www.r-bloggers.com/finding-radioheads-most-depressing-song-with-r/amp/) nebo [spočítat, jestli je dnešní pop hloupější než ten minulý](https://pudding.cool/2017/05/song-repetition/).


Poslední host je tajný (a je možné, že to bude Honza).

***

**Suplement:** Zatímco budete očekávat blížící se třetí newsletter, mrkněte na [hravé simulace Nickyho Case](http://ncase.me "Uzavřel zpětnovazebnou smyčku a neuvěříte, co se stalo pak!") a **epickou** reportáž z [**epického** aprílového experimentu Redditu](http://sudoscript.com/reddit-place/ "Toto je důvod, proč vás 4bitová barevná paleta zaručeně rozpláče").

![](https://i.imgur.com/ajWiAYi.png)

