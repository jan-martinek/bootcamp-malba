# Pravé evangelium #5

Milé a milí,

den D se blíží a tohle je naše poslední dobrá zpráva před očividným setkáním.

Hurá léto! Těšíme se! Vaši Honzové.  

![](http://i0.kym-cdn.com/photos/images/original/001/383/387/275.gif)

***

- Na rozehřátí si zahrajte na spisovatele v textovce [**The Writer Will Do Something**](https://mrwasteland.itch.io/twwds)
    
- Textová hra se může odehrávat i v textovém editoru kódu — v posledním evangeliu to riskneme, spolehneme se, že už jste před akcí vyladili formu a doporučíme vám **[Untrusted](https://alexnisnevich.github.io/untrusted/)**: hru, kde upravujete vždy část kódu, abyste dokončili level anebo získali extra schopnosti. Možná se vám teď podaří vyřešit prvních pár úrovní — příští pátek se s trochou štěstí prolomíte i do konce hry.  
    
- Za mořem to vře kolem imigrantů a The New York Times včera vydali článek nabušený daty o nich. Stejně zajímavý pro Evropu jako pro USA. [**Migrants Are on the Rise Around the World, and Myths About Them Are Shaping Attitudes**](https://www.nytimes.com/interactive/2018/06/20/business/economy/immigration-economic-impact.html?mtrref=t.co)
    

- Mrkněte (cca 600x, je to trochu delší) na text od New Yorkeru o rozdílu mezi faktem a přesvědčivým argumentem: [Why Facts Don’t Change Our Minds](https://www.newyorker.com/magazine/2017/02/27/why-facts-dont-change-our-minds).
    
- _Machine learning_ je fráze, který nejspíš v průběhu bootcampu uslyšíte vícekrát. Je to aktuální hype (vzpomínáte na chatboty?), a nikdo si ještě není moc jistý, kde je a kde není ML užitečné (ale už teď existují hromady využití a váš počítač i telefon teď nejspíš na pozadí tiše chroustá data). Podstatné je, že si s ML můžete hrát i přímo v Javascriptu: díky sesterskému projektu jedné z nejpopulárnější ML knihoven [**Tensorflow.js**](https://medium.com/tensorflow/introducing-tensorflow-js-machine-learning-in-javascript-bf3eab376db) anebo skrze před pár dny vypuštěnou přátelskou knihovnu [**ml5.js**](https://ml5js.org/) a postavit vlastní aplikaci na [rozpoznávání hlasů ptáčků](https://www.hackster.io/teamscc/identifying-birds-using-machine-learning-9dd03f), [hraní flappy bird](https://www.askforgametask.com/tutorial/machine-learning-algorithm-flappy-bird/) anebo třeba detektor toho, že se mračíte na vlastní počítač.
    
- Za pár dní si vyzkoušíme analýzu sociálních sítí. Někdy je užitečná, někdy spíš pěkná. Neuroticky těkající neurony, 3D modely, které byste si nejradši pověsili na krk... Na jednom uchu síť nemocí, sdružených podle mutací, které je vyvolávají; na druhém graf šíření fake news s krásným pravidelným obloukem proruských botů. Neříkejte, že byste to nechtěli! (Já bych si kvůli tomu bych nechal i udělat do ucha dírku!) [**Netwonder**](http://netwonder.net).  
    
***

**Suplement**: A byť je léto, člověk si občas chce prostě jen v klidu přečíst něco zábavného. Tak posíláme [**jednu z nejzajímavějších novelek loňského roku**](https://www.sbnation.com/a/17776-football). Týká se amerického fotbalu, ale nevadí, pokud se mu profesionálně nevěnujete.