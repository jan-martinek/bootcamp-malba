# Pravé evangelium #6

Milé a milí,

posíláme follow-up newsletter! Z mouky tvořený, čtvrtého července rozepsaný, se smetanou smíchaný, na másle smažený, na okně chlazený a dnes konečně odeslaný. #procesy 

Díky za skvělou akci — doufáme, že už několik ~~dní~~ __týdnů__ potají i veřejně zkoušíte, co se s nově nabytými superschopnostmi [dá dokázat](https://www.goodreads.com/quotes/tag/saving-the-world).

Pokud budete chtít, neváhejte použít Slack k dotazům či těžení matrošů z přednášek. S dotazy se na nás obracejte kdykoli, my dle uvážení a po návratech z dovolených odpovíme :)

Vaši Honzové!

![](https://78.media.tumblr.com/2cde8a429e5b5c9a963ff842591be381/tumblr_mggqkc7IHM1r06r2oo5_r1_250.gif)

***

- Na webu jsou mraky zajímavých kurzů: první **Honza doporučuje tuhle [galerku data science na Courseře](https://www.coursera.org/browse/data-science)**, druhý Honza zase **kreativní kódování [The Nature of Code](https://www.kadenze.com/courses/the-nature-of-code-ii/info)** s veselým lektorem Danem Shiffmanem (příhodně začíná 31. července, ale přidat se můžete kdykoli). Honza by dal oheň do ruky (sic) za placenou verzi, která je díky peer assessmentu überťuťu.

- **Základní konstrukce v Javascriptu,** které jsme společně prošli na Bootcampu, [**shrnul Honza do krátké reference**](https://github.com/jan-martinek/bootcamp-malba/blob/master/js.md), kterou můžete použít pro osvěžení paměti anebo též pro nostalgické vzpomínání (ale první možnost je lepší).

- Málokterá příručka Javascriptu je tak dobrá jako [**Eloquent Javascript**](https://eloquentjavascript.net) — navíc nedávno vyšla ve třetí edici. Pokud se budete chtít posunout dopředu (nebo do hloubky?), je to jedno z nejlepších míst, kde začít. *Spoiler alert/trigger warning: obsahuje veverkodlaky.*

- V minulém newsletteru jsme vám posílali hru **[Untrusted](https://alexnisnevich.github.io/untrusted/)**. Pokud jste ji zkusili a zasekli jste se, zkuste to teď znova. Už by to mělo být příjemnější. Díky hraní si objevíte nová zákoutí javascriptu a možná porazíte zloducha.

- Materiály z Bootcampu od druhého Honzy jsou [uložené na Githubu](https://github.com/jan-martinek/bootcamp-malba). Najdete tam i archiv newsletterů, základy pro psaní JS skriptů a podklady pro lekce z e-learningu. Užívejte dle potřeby.

- Buďte silní a když najdete něco zajímavého, klidně to přihoďte do #general na Slacku (anebo na FB, jasný).

***

**Suplement**: Jako přídavek máme další lehké letní čtení, tentokrát optimistický článek o zasíťovaném světě plném technologií [**Everything is Broken**](https://medium.com/message/everything-is-broken-81e5f33a24e1).